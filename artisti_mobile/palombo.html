<h4>Giovanni Palombo</h4>
			
<img src="/images_mobile/palombo1.jpg"/>

<p>			
E' uno dei chitarristi acustici più noti e rappresentativi dell’attuale scena musicale italiana.
<br/><br/>
 Le sue composizioni sono tese a valorizzare le proprie radici culturali in un contesto che avvalendosi in parte del linguaggio jazz ribadisca sempre la propria solida collocazione etnica con la vocazione tutta italiana verso la melodia e la cantabilità dei temi musicali.
<br/><br/>
Nell’approccio compositivo e chitarristico di Palombo convivono diversi aspetti che portano a descrivere la sua musica come una sintesi di folk-jazz, melodia mediterranea e richiami alla musica classica, dimensione musicale cui è arrivato dopo anni di esperienze che hanno toccato diversi ambiti della musica moderna.
<br/><br/>
Piccoli ensemble dal duo al quartetto realizzano l’aspetto cameristico della musica di Palombo, mentre la dimensione solista è rappresentata da esibizioni per sola chitarra fingerstyle. In questo contesto ha ideato la rassegna “Le Acustiche”, che dal 2000 al 2004 ha portato in concerto a Roma alcuni tra i maggiori esponenti contemporanei dello strumento.
<br/><br/>
Alcune sue musiche sono state scelte per il film "L'Orizzonte degli Eventi" (Fandango, Festival Di Cannes 2005), e per i documentari televisivi di Geo&Geo e di Voyager. Recenti produzioni sono il Cd "Folk Frontiera" e il libro Mediterranean Fingerstyle Compositions (2008 Acoustic Music Records, Ge), il Dvd "La Chitarra Fingerstyle, Tecniche e Stili" (2009 Playgame Music), il libro Acoustic Shapes, Fingerstyle Guitar (2009, Carisch). E' endorser ufficiale delle chitarre Lakewood e degli amplificatori SR.
<br/><br/>
Da molti anni didatta presso la Scuola di Musica Ciac di Roma e attraverso seminari e rubriche, Palombo collabora da anni con trascrizioni e articoli alla prestigiosa rivista Chitarre.
</p>

<p>
			<img src="/images_mobile/borda_palombo.jpg"/><br/>
			<b>Luis Borda</b></br>
			<b>Giovanni Palombo</b></br>
			Duo acustico</br>
			Auditorium di Santa Scolastica<br/>
			Ore <b>18:00</b> Ingresso libero<br/>
</p>

